ENARRATIO 111 m PSALMUM cm, 'SERMO 111. 151

dicere : Nemo se inebriet. Inebriamini ‚ sed videte unde ,
Si vos inebriat calix Domini praeclarus ‚ videbitur ista
ebrietas in operibus vestris, videbitur in sancto amore
justitiae, videbitur postremo in alienatione mentis vestrae,
sed a terrenis in coelum. « Ut exhilaret faciem ej us in oleo.»
Video quae terra quantum fructum educat, si producat
foenum jumentis. Non isti servi vendunt quod dant 3 non
enirn venditores Evangelii sunt : gratis dant, quia gratis
acceperunt. Gaudent bonis operibus vestris, hoc enim vo-
bis prodest z non enim quaerunt datum ‚ sed requirunt
fructum. Quid est exhilaratio faciei in oleo? Gratia Dei,
nitor quidam in manifestationem : sicut dicit Apostolus ε
« Unicuique autern datur Spiritus ad manifestationem 1.»
Gratia quaedam, quae est hominum ad homines perspicua,
ad conciliandum sanctum amorem, oleum dicitur ‚ in ni-
tore divino : et quoniam excellentissima in Christo appa-
ruit, totus orbis eum diligit : qui cum contemptus hic
esset, adoratur modo ab omni gente : « Quoniam ipsius
³> est regnum ‚ et ipse dominabitur gentium ². » Tanta est
enim ejus gratia, ut multi quiin eum non credunt, laudent
eum , et propterea dicant nolle se in eum credere, quia
nemo potest implere quod jubet. Laudando impediuntur,
qui in illum vituperandosaeviebant. Amatur tamen ab
omnibus, praedicatur ab omnibus3 quia excellenter unc-
tus, ideo Christus. Christus enim unctus, a chrismate
dictus Christus. Messias hebraice ‚ graece Christus ‚ latine
Unctus z sed corpus suum totum perunguit. Omnes ergo
venientes accipiunt gratiam ‚ ut exhilaretur facies in oleo.

XIV. (ι Et panis cor hominis confirmatss. » Quid est
hoc, fratres , quasi coegit intelligi de quo pane diceret.
Panis enim iste visibilis stomachum confirmat , ventrem
confirmat ; est alius panis qui cor confirmat ‚ quia panis

¹ 1 Cor. ιιι, 7. - ² Psal. xx1, 29. -— 31d.cn1, 16.

