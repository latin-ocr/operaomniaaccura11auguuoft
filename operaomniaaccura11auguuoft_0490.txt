478 s. Auonsrxm Emscom

aut ideo fit ut dulcior veniat dilata jucunditas , aut iste
sensus est desiderantium, cum spatium temporis, etiam
quod subvenienti breve est, longum est amanti. « Novit

» autem Dominus quid quando faciat, qui in mensura et
» numero et pondere cuncta disponit1. »

III. Ardentibus autem spiritalibus desideriis, carnalia
desideria sine dubitatione frigescunt : propter hoc sequi-
tur z « Quoniam factus sum tanquam uter in pruina3jus-
» tificationes tuas non sum oblitus2. » Nimirum enim per
utrem carnem mortis hujus, per pruinam vero coeleste
beneficium vult intelligi, quo carnis concupiscentiae ve-
lut frigore cohibente torpescunt, et fit hinc ut justifica-
tiones Dei de memoria non labantur, dum non cogitatur
aliunde, quoniam fit quod ait Apostolus ε « Carnis pro-
» videntiam ne feceritis in concupiscentiis3. » Ideo cum
dixisset ε «Quoniam factus sum tanquam uter in pruina, »
subjecit, « Justificationes tuas non sum oblitus : » Hoc
est, ideo non sum oblitus , quoniam talis factus sum.
Fervor enim cupiditatis obtorpuit , ut ferveret memoria
caritatis.

IV. « Quot sunt dies servi tui, quando facies de perse-
» quentibus me judicium 4? » In Apocalypsi est ista vox
Martyrum , et eis imperatur patientia donec fratrum eorum
numerusimpleaturf’. » De diebus ergo suis interrogat cor-
pus Christi, qui futuri sunt in hoe saeculo. Et ne quisquam
putaret ante hic Ecclesiam non futuram , quam finis sae-
culi venerit, et aliquid temporis futurum in hoc saeculo,
quo Ecclesia jam non sit in terris, propterea cum quae-
sisset de diebus suis , adjunxit etiam de judicio, profecto
demonstrans usque ad judicium, in quo de persecutoribus
ejus est futura vindicta , ipsam quoque in terris futuram,

¹ Sap. xi, 21.- ² Psal. exvm, 83.— 3 Rom. xm, 14.—4Psal. cxvm,24.
—- 5 Apoe. v1‚10.

