386 s. Aucusnm 1:121500121

fit ore, sed corde. Hypocrsta, si dicis te habere , cmn
credas te non habere peccatum 3 foris fingis humilitatem ,
intus amplecteris vanitatem. Ergo et in ore et in corde
non habes veritatem. Quid tibi prodest videri hominibus
humile esse quod dicis , si Deus videt altum esse quod sa—
pis? Certe si auribus divinum insonaret oraculum, Noli
altum dicere ι nec sic immerito damnareris, si humile in
ore coram hominibus , et altum in corde coram Domino
loquereris. Cum vero audias: « Noli altum sapere , sed
» time1 3 » (non enim ait, dicere, sed, sapere: ) cur non
etiam intus es humilis ubi sapis ⁴? An ideo mens altitudine
inflatur , ut humilitatem lingua mentiatur? Legis , vel au-
dis, « Noli altum sapere, sed time : » et tu in tantum sapis
altum ‚ ut te peccatum existimes non habere, ac per hoc
quia non vis timere, nihil tibi aliud remanet quam tu-
mere.

II. Et unde, inquis , scriptum est ε « Non enim qui
³) operantur iniquitatem, in viis ejus ambulaverunt? »An
vero sancti Domini non ambulant in viis Domini? Quod
si ambulant , inquit, non operantur iniquitatem :si non
operantur iniquitatem , non habent peccatum, « Quo-
» niam peccatum iniquitas est ². » Exurge in adjutorium
mihi, Domine Jesu , et contra haereticum superbientem
opitulare mihi per Apostolum confitentem. Ecce , ubi est
homo tuus exinaniens se , ut impleatur te? Ipsum audia-
mus, fratres mei, ipsum de hac quaestione, si placet, imo
quia placet ‚ interrogemus. Dic nobis, Paule beatissime,
utrum ambulaveris in viis Domini , cum in carne adhuc
viveres? Respondet z Et unde dicebam ; « Verumtamen in
» quod pervenimus, in eo ambulemus3? » Unde dice-
bam : «Numquid circumvenit vos Titus? Nonne eodem
³> spiritu ambulavimus? nonne iisdem vestigiis 4? » Unde

¹ Rom. xx, 20. — 2 1 Joan. in, 4. —- 3 Philip. 111, 16. -4 2 Cor. xu, 18.

