ENARRATIO 111 m PSALMUM cm, SERMO 111. 143

n Evangelio vivant. » Misit praedicatores , et ait illis:
« Omnia quae ab ipsis apponuntur vobis, manducate:
» dignus est enim operarius mercede sua1. » Cum enim
dixisset z «Quae apponuntur vobis, manducate ; » ne illi
dicerent : Improbi erimus ad mensas alienas , cum indi-
gebimus , vis nos ita esse frontosos? Non, inquit, non est
illa donatio eorum , sed vestra merces. Cujus rei merces?
Quid dant? quid accipiunt? Dant spiritalia, accipiunt car-
nalia 2 dant aurum, accipiunt foenum. «Omnis enim caro
» foenum , et claritas carnis ut ssos foeni ². » Omnia tem-
poralia quae tibi superfluunt et redundant, foenum jumen-
torum est. Quare? Quia carnalia sunt. Audi quorum ju-
mentorum sit foenum. « Si nos vobis spiritalia seminavi-
» mus, magnum est si carnali-'a vestra metamus? » Hoc
Apostolus dixit, talis annuntiator tam laboriosus, tam im-
piger, tam exercitatus , ut ipsum foenum donaret terrae.
« Ego , inquit , nullius horum usus sum. » Ostendit sibi
deberi, et non accepit : nec condemnavit eos qui accepe-
runt quod debebatur. Condemnandi enim erant exigentes
indebita , non accipientes mercedem suam ι ille tamen et
ipsam mercedem suam donavit. Non quia alius tibi dona-
vit, non debes alteri: alioquin non eris irrigata terra,
quae producit foenum jumentis. « De fructu operum tuo-
» rum , inquit, satiabitur terra : producens foenum ju-
» mentis.» Tu noli esse sterilis, produc foenum jumentis:
si nolunt jumenta foenum tuum , non te tamen'sterilem
inveniant. Accipis spiritalia, redde carnalia : debita sunt
militi, militi reddis , provincialis ³ Christi es. « Quis mi-
» litat suis stipendiis unquam? Quis plantat vineam, et
» de fructu ejus non edit? Quis pascit gregem, et de
» lacte ejus non percipit? » Non ideo dico, ut ista fiant

¹ Luc. x, 7, 8. — ² lsai. u, 6. — 3 Super hoc nomine vide Enarrat. in
Psal. xc, serm. 1, n. 10.

