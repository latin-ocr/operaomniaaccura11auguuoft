ENARRATm nv PsALMUM exv111, SERMo v111. 413

Quid ergo hujus anima concupivit? « Desiderare , inquit ,
» justificationes tuas in omni tempore. » Credo, nondum
eas desiderabat , quando concupivit desiderare. Justifi-
cationes autem facta sunt justa, id est, opera justitiae.
Cum itaque nondum habeat et qui jam desiderat, quam
longe ab his erat qui adhuc eas desiderare concupiscebat?
Et quam longius ab eis sunt, qui neque hoc *adhuc con-
cupiscunti’

IV. Mirum est autem quomodo concupiscatur deside-
rium, nec sit in nobis cujus concupiscentia jam sit in no-
bis.Neque enirn pulchrum aliquod corpus est, sicut aurum,
vel caro aliqua speciosa, quam potest homo concupiscere,
nec habere, quia extra posita non est in homine. Quis
nesciat in homine esse concupiscentiam , in homine esse
desiderium? Cur ergo concupiscitur ut habeatur, quasi
forinsecus inferatur? Aut quomodo haberi ejus concupis-
centia sine ipso potest , cum non sit et ipsum quid aliud
quam concupiscentia? Nam et desiderare procul dubio
concupiscere est. Quis est iste mirabilis atque inexplicabilis
languor? Et tamen est. Nam et aegrotus qui fastidio labo-
rat, et vult evadere hoc malum, concupiscit utique desi-
derare cibum , dum concupiscit non habere fastidium ε
sed hoc fastidium morbus est corporis. Concupiscentia vero
qua concupiscit desiderare cibum , hoc est carere fastidio,
in animo est, non in corpore z et habet eam non gutturis
et faucium delectatio , quae fastidio restringitur, sed re-
cuperandae ratio sanitatis , qua pellendum escae fastidium
providetur. Et ideo non mirum est, si appetit animus ut
appetat corpus, quando appetit animus nec appetit cor-
pus. Cum autem utrumque animi est, et utrumque con-
cupiscentia est, cur concupisco desiderium justificationum
Dei? Quomodo in uno eodemque animo meo habeo con-
cupiscentiam desiderii hujus, et ipsum non habeo deside-

