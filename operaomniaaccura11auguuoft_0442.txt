430 s. mensum Emscon

pellat ‚ a quo possit intelligi generalis avaritia ‚ qua plus
appetit quisque quam sat cst : πλέεν enim latine plus est 3
ἕξις habitus est, ab eo quod est habere. Ergo a plus ha-
bendo appellata est πλεενεξίσ. , quam latini interpretes
in hoc loco nonnulli interpretati sunt « Emolumentum‚ »
quidam vero« Utilitatem3 »sed melius qui« Avaritiam. » Dicit
autem Apostolus: « Radix enim omnium malorum avari-
» tia est ¹.» Sed in graeco ‚ unde in nostram linguam ver-
ba ista translata sunt, non legitur apud Apostolorum
πλεονεξίαι, quod in loco isto Psalmi hujus3 sed φιλαργδρὶσι,
quo verbo significatur amor pecuniae. Verum Apostolus
intelligendus est isto nomine genus significasse per spe-
ciem , id est, per amorem pecuniae universalem genera-
lemque avaritiam ‚ quae vere radix est malorum omnium.
Nam ipsi primi homines per serpentem decepti et dejecti
non fuissent, nisi plus quam acceperant habere ‚ set plus
quam facti fuerant esse voluissent. Hoc quippe ille pro-
miserat dicens: «Eritis sicut dii ². » Ergo ista πλεονεξίᾳ sub-
versi sunt. Plus enim volentes habere quam acceperant, et
quod acceperant amiserunt. Cujus vestigium veritatis, quae
ubique dispersa est ‚ et in forensi jure deprehensum est ‚
quo institutum est ‚ ut plus petendo causa cadat ι id est,
ut qui plus petierit quam ei debetur , et quod ei debeba-
tur amittat. Omnis autem a nobis circumciditur avaritia ,
si gratis colatur Deus. Ad quod sanctum J ob in agone ten-
tationis ipse provocat inimicus, cum de illo dicit: « Num-
quid gratis colit Job Deum 3? » Putabat enim diabolus ‚
quod in Deo colendo vir justus cor inclinatum haberet in
avaritiam ‚ et causa emolumenti vel utilitatis rerum tem-
poralium ‚ quibus eum ditaverat Dominus , velut merce-
narius ei pro tali mercede serviret ι sed quam gratis Deum
coleret , tentatus apparuit. Si ergo cor non habeamus in-

¹ 1 Tim. vi, 10. —- 2 Gen. ιιι, 5. - 3 Job. 1, 9.

