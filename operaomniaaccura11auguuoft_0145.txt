ENARRATIO 111 nv PSALMUM c111, sEmvio 111. 135

Post peregrinationem finita via ε si tamen post finitam
viam non judici tradamur , ut judex mittat in carcerem.
Sed si finita via, sicut speramuS, et optamus, et studemus 3
ad patriam venerimus , ibi contemplabimur quod semper
laudabimus ; nec illud deficiet quod nobis praesto est,
nec nos qui fruimur : nec fastidiet qui manducabit, nec
deficiet quod manducabit. Magna illa et mira contem-
platio erit. Et quis de illa digne dicit isto tempore ‚ cum
inter montes fluunt aquae? Interim ergo fluant aquae inter
montes, et pertranseant: cum pertranseunt aquae, bibitur
in peregrinatione, ne siti in via deficiamus. « Potabunt
» omnes bestiae sylvae. » Inde venitis, de sylva collecti
estis. Et quali sylva? Nullus hominum ibi transibat , quia
nullus Propheta illuc missus erat. Sed ad arcam construen-
dam concisa sunt ligna de sylvis 1 : inde ligna , inde bes-
tiae , inde venistis. Ergo bibite. « Potabunt omnes bestiae
» sylvae. »

IV. « Suscipient onagri in sitim suam. » Onagros magnas
quasdam bestias dicit. Quis enim nesciat onagros dici
agrestes asinos? Magnos ergo quosdam dicit indomitos.
Nullum enim habebant Gentes jugum Legis : vivebant
multae Gentes moribus suisf superba jactantia vagantes,
tanquam in deserto. Et omnes quidem bestiae ita, sed onagri
positi sunt ad significationem magnitudinis. Potabunt et
ipsi iu sitim suam : fluunt enim et illis aquae. Inde bibit
lepus, inde onager : lepus parvus, et onager. magnus3
lepus timidus, et onager ferus3 uterque inde bibit, sed
quisque α In sitim suam. » Non dicit aqua, Lepori sufficio,
et repellit onagrum : neque hoc' dicit, Onager accedat ,
lepus si accesserit, rapietur. Tam fideliter et temperate
fluit, ut sic onagrum satiet, ne leporem terreat. Sonat
strepitus vocis Tullianae , Cicero legitur ‚ aliquis liber est,

¹ Gen. Vl, ¹4·

