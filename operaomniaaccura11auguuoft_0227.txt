mnam-no m PsALMUM cv. 217

alibi legitur: « Dominus dabit suavitatem¹ ε » quam et
aliqui interpretati sunt bonitatem, aliqui benignitatem.
Sed quid est: «Visita nos ut videamus in bonitate electo-
» rum tuorum, » id est, in ea bonitate quam praestas electis
tuis, nisi ut non remaneamus caeci, sicut illi quibus dictum
est : « Nunc autem' dicitis: Quia videmus, peccatum ves-
» trum manet2‘? » Dominus enim illuminat caecos3, » non
meritis eorum, sed, « In bonitate electorum suorum, » id
est, quam exhibet vel donat electis suis: sicut , « Salus
» vultus mei, n non a me ipso, sed, « Deus meus4. » Et
panem nostrum dicimus quotidianum, sed tamen addimus,
« Da nobis⁵.Visita ergo nos in salutari tuo, ad videndum,»
id est, ut videamus , « In bonitate electorum tuorum : ad
» laetandum, id est, ut laetemur, « In laetitia gentis tuae. »
Unam gentem Dei intelligere debemus universum semen
Abrahae, sed filios promissionis, non carnis. Hi ergo, quo-
rum vox est, optant ejusdem gentis habere laetitiam. Et
quae hujus gentis laetitia, nisi Deus ejus? Cui dicitur ε
« Exultatio mea, redime me 6, «Et cui dicitur: « Signa-
» tum est super nos lumen vultus tui, Domine, dedisti
³) laetitiam in cor meum⁷: » summo scilicet , vero, in-
commutabili et beatifico bono, quod ipse Deus est. « Ut
>› lauderis cum haereditate tua. » Miror istum versum sic
interpretatum in multis esse codicibus, cum sit una atque
eadem in tribus his versibus graeca locutio, ut si hoc recte
dictum est quod legitur : « Ut lauderis cum haereditate
» tua, » posset recte dici: « Ut videas in bonitate electo-
» rum tuorum, et laeteris in laetitia gentis tuae ; » totoipso
sensu ita contexto ι « Visita nos in salutari tuo, ut videas
» in bonitate electorum tuorum, ut laeteris in laetitia gentis
» tuae, et lauderis cum haereditate tua. » Secundum hoc

¹ Psal. Lxxmv, 13. — ² Joan.1x, 41. — 3 Psal. cuv, 8, — 41d. un, 5.
- 5 Matth.v1, 11. - 6 Psal. xxm, ς. - 71d. 1v‚7.

