nunu-1⁸10 nv rsALMUM cv. 219

enim sequitur,·exponendo quomodo peccaverunt cum pa-
tribus suis: « Patres nostri, inquit, in AEgypto non intel-
» lexerunt mirabilia tua ¹ : » et caetera , quae de peccatis
eorum multa commemorat. An sic potius accipiendum est
quod ait ε « Peccavimus cum patribus nostris , » tanquam
diceret : Peccavimus sicut patres nostri, eorum videlicet
imitando peecata? Quod si ita est, astruendum est aliquo
hujusmodi locutionis exemplo : quod cum in praesentia
quaererem, non occurrit, ut cum illo se quisquam peccasse,
vel cum illo se aliquid fecisse dicat , quem in simili facto
etiam post multum temporis fuerit imitatus.

VII. Quid est ergo ; « Patres nostri non intellexerunt
1) mirabilia tua , » nisi, non cognoverunt quid per illa mi-
rabilia eis praestare volueris? Quid utique nisi vitam aeter-
nam ‚ et non temporale, sed incommutabile bonum, quod
per patientiam expectatur? Ideo impatienter murmurave-
runt, et amaricaverunt, et bonis praesentibus fallacibus
atque fugacibus beatos se fieri quaesierunt. « Non fuerunt
» memores multitudinis misericordiae tuae.» Et intellectum
redarguit, et memoriam. Intellectu quippe opus erat, ut
cogitarent ad quorum bonorum aeternitatem per illa tem-
poralia vocaret Deus ε memoria vero, ut saltem quae tem-
poraliter mirabilia facta sunt, non obliviscerentur, fideli-
terque praesumerent quod eadem potestate, quam fuerant
jam experti, Deus illos ab inimicorum persecutione libe-
raret ε obliti sunt autem quid eis in AEgypto ad inimicos
eorum conterendos per tanta prodigia praestitisset. « Et ir-
» ritaverunt, ascendentes in mari, mare Rubrum& »Codex
quem intuebar, sic habebat ; et his quidem duobus verbis
ultimis, quod dictum est ε « mare Rubrum , » stella fuerat
praenotata, qua significantur quae in Hebraeo sunt, et in

interpretatione Septuaginta non sunt. Plures autem codi-
¹ Psal. cv, 7. — ² Ibid.

