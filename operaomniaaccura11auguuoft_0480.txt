468 s. Auen snm EP1SCOP1

igitur interiores oculos, quorum caecitas est non intelli-
gere, ut aperiantur, et magis magisque serenentur, fide
corda mundantur ¹. Quamvis enim nisi aliquid intelligat,
nemo possit credere in Deum : tamen ipsa fide qua cre-
dit, sanatur, ut intelligat ampliora. Alia sunt enim , quae
nisi intelligamus, non credimus, et alia sunt quae nisi
credamus , non intelligimus. Nam cum fides sit ex auditu,
auditus autem per verbum Christi'2, quomodo credit praedi-
canti fidem, qui, ut alia taceam , linguam ipsam quam loqui-
tur non intelligit? Sed nisi essent rursus aliqua, quae intelli-
gere non possumus , nisi ante credamus , Propheta non
diceret, « Nisi credideritis, non intelligetisss. » Proficit
ergo noster intellectus ad intelligenda quse credat, et fides
proficit ad credenda quae intelligat : ct eadem ipsa ut magis
magisque intelligantur, in ipso intellectu proficit mens.
Sed hoc non fit propriis tanquam naturalibus viribus, sed
Deo adjuvante atque donante : sicut medicina fit, non
natura , ut vitiatus oculus vim cernendi recipiat. Qui ergo
dicit Deo, « Da mihi intellectum, ut discam mandata
>› tua, » non omni modo expers ejus est, velut pecus:
nec ita quamvis homo , ut in eorum numero deputandus
sit, « Qui ambutant in vanitate mentis suae , obscurati in-
» telligentia , alienati a via Dei 4. » Nam si talis esset, nec
hoc diceret. Non autem parvi est intellectus , nosse a quo
poscendus sit intellectus. Et cogitandum est quanto sint
altius intelligenda divina mandat33 quando ad ea discenda
sibi adhuc dari intellectum petit, qui jam sic intelligit, et
qui eloquia Dei se custodisse ante jam dixit.

IV. Quod autem interpretati sunt nostri, « Da mihi in-
» tellectum 3 » brevius dixit graecus, G'2'Ji'7260vy.3 : quia uno
verbo complexus est , « Da mihi intellectum, quod est

¹ Act. xv, 9. — ² Rom. x, ¹7- —· 3Isa'1'. vn, 9, juxta Lxx. —- 4 Ephes-

1v‚17

