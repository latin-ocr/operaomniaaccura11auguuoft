230 s. Aucvs'rnu zmscom

>› eum secundum multitudinem misericordiae suae1. Poe-
» nituit » dictum est , quia mutavit quod eos perditurus
videbatur. Et apud Deum quidem disposita et fixa sunt
omnia, nec aliud facit quasi consilio repentino, quod non
ex aeternitate se facturum esse praescivit : sed in creaturae
temporalibus motibuS, quam gubernat mirabiliter, ipse
non temporaliter motus, quasi repentina voluntate {acere
dicitur, quod ordinatis rerum causis consilii sui secretis-
simi immutabilitate disposuit, qua suis quaeque temporibus
agnita, et praesentia facit, et futura jam fecit. « Et ad
» haec quis idoneus2‘? » Audiamus itaque Scripturam,
humiliter excelsa dicentem, cum et parvulis nutriendis
sumenda porrigit, et majoribus exercendis perscrutanda
proponit. « Et vidit eum tribularentur, cum audiret ora-
» tionem eorum, et memor fuit testamenti sui ε » utique
testamenti aeterni, « Quod disposuit ad Abraham , » non
veteris quod aboletur, sed novi quod etiam in vetere ab-
sconditur. « Et poenituit eum secundum multitudinem
>› misericordiae suae. » Hoc fecit quod disposuerat, sed
contribulatis et orantibus se id concessurum esse praesci-
verat, quia et ipsa oratio eorum, cum adhuc non esset,
sed futura esset, Deum procul dubio non latebat.
XXXVI. « Et dedit eos in misericordias 3. » Ut essent
non vasa irae, sed misericordiae 4. Ideo autem puto plura-
liter misericordias dictas, in quas eos dedit , quia unus-
quisque proprium donum habet a Deo, alius sic, alius au-
tem sic⁵. « Dedit ergo eos in misericordiam, in conspectu
» omnium qui ceperant eos. » Age nunc, quisquis haec
legis, et gratiam Dei, qua in aeternam vitam per Dominum
nostrum ,Iesum Christum redimimur, legendo in aposto-
licis litteris, in propheticis autem scrutando cognosciS, et

¹ Psal. cv, 44, 45. - ² 2 Cor. ιι, 16.— 3 Psai. cv, 46. -— ⁴ Rom. ix,
22, 23. - ⁵ 1 Cor. vn, 7.

