ENARRATIO m PsALMUM cxv111, SERMo x1. 427

gisque proficiat? Quemadmodum si poculum plenum te-
neas, et sitienti dare incipias, et haurit bibendo , et poscit
desiderando. Quibus autem injustis¹ et non subditis lex
in lapideis tabulis ponitur , praevaricationis reos, non pro-
missionis efficit filios. Sed et ille qui ejus meminit, nec
eam diligit , eo modo reus est, quia memoria ejus lapis illi
est quodam modo scriptus , non quo adornetur , sed quo
prematur, pondus oneris, non titulus honoris. Hanc au-
tem legem iste viam justificationum Dei vocavit, nec alia
via est mandatorum ejus, quam se cucurrisse jam dixerat,
cum dilatatum est cor ejus. Ergo et cucurrit, et currit,
donec perveniat ad palmam supernae vocationis Dei. De-
nique cum dixisset ; « Legem pone mihi, Domine, viam
» justificationum tuarum ; » addidit: « Et exquiram eam
» semper. υ Quid enim exquirit quod habet, nisi quia et
habet agendo, et exquirit proficiendo?

ΙΙΙ. Sed quid est, « Semper? » Utrum exquirendi non
erit finis? Sicut dictum est, « Semper laus ejus in ore
» me023 n quia laudandi non erit finis z neque enim Deum
non laudabimus , cum ad ejus regnum pervenerimus aeter-
num, cum legamus z «Beati qui habitant in domo tua, in.
» saecula soeculorum laudabunt te3. » An, « Semper, » dic-
tum est , quandiu hic vivitur , quia tandiu proficitur 3 post
hanc autem vitam qui bene hic proficiebat, ibi perficitur?
Sicut de quibusdam foeminis dictum est 2« Semper di-
» centes : » sed illae male, quia secutus adjunxit : « Et
» ad veritatis scientiam nunquam pervenientes 4. » Qui
vero in melius semper hic proficit, quo proficiendo nititur,
pervenit , ubi jam non proficiat, quia perfectus sine fine
consistit. Nec de illis tamen ita dictum est : « Semper dis-
» centes, »ut et post mortem discere perseverent vana et
infructuosa 3 cum tallbus doctrinis successerint, non studia,

¹ Tim. 1, 9. — ²Psal. xxxm, 2. — 3 Id. Lxxxui, 5. - 4 2 Tim. 111, 7.

