ENARRATlo m »sunum ειν. 203

XXVI. «Et comedit omne foenum in terra eorum, et

» comedit omnem fructum terrae eorum1. » Et foenum
⁵ fructus est, sicut loqui Scriptura consuevit , quae foenum
appellat etiam segetes frugum ι sed ut duo diceret, duo—
bus fortasse quae dixerat ‚ numero voluit consonare, id
est ‚ locustae et brucho. Hoc autem totum pertinet ad elo-
cutionis varietatem medentem fastidio, non ad diversita-
tem sententiarum.

XXVII. « Et percussit omne primogenitum in terra
» eorum, primitias omnis laboris eorum ². » Haec plaga
novissima est, excepta morte in mari Rubro. Primitias vero
laborum ‚ propter primogenita pecorum, dictum arbitror.
Quae plagae cum sint decem ‚ nec omnes commemoratae
sunt, nec eodem ordine quo ibi factae leguntur. Libera
enim est laudatio a lege narrantis et texentis historiam.
Cujus laudationis auctor et dictor cum sit per Prophetam
Spiritus sanctus 3 eadem utique auctoritate, qua per eum
egit hominem qui illam scripsit historiam , et commemo-
rat aliquid factum quod ibi non legitur, et quod ibi legi-
tur praeterit.

XXVIII. Adjungit autem etiam hoc laudibus Dei, quod
argento et auro ditatos Israelitas eduxit ex AEgypto ε quia
et ipsi tales erant, qui nondum possent contemnere labo-
rum suorum licet temporalem ‚ tamen debitam justamque
mercedem : nec in eo quod AEgyptios deceperunt, a qui-
bus sibi ut commodaretur aurum argentumque petive—
runt, putandus est Deus hujusmodi dolos, eis qui sur-
sum cor habent, vel jubere, vel si fecerint, approbare.
Magis enim per illa Dei verba, utique ab illo qui cor co-
rum videbat, et cupiditates examinabat, permissi sunt
facere ista ‚ quam jussi ι non tamen sine aliquo provectu
animae carnalis, quod et his fecerunt qui talia jure passi

¹ Psal. mv, 35. — ² Ibid. 36.

