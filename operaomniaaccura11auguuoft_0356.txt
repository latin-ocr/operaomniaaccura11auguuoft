344 s. Avensa-lm Emscorx

tendere ‚ quam ut in eo quod istis oculis a vobis ostendi-
tur, vestri cordis caecitas ostendatur. Quid enim ostendi-
tis, nisi aurum et argentum? Habent quidem et aerea et
lignea, et fictilia simulacra , et hujuscemodi alterius alte-
riusque materiae ε sed pretiosum eorum maluit comme-
morare Spiritus sanctus, quia eum in eo quisque quod
illi charius est erubuerit, multo facilius avertitur a vene-
ratione viliorum. Nam dictum est alio loco Scripturarum
de simulacrorum cultoribus : « Dicentes ligno ε Pater
» meus es tu, et lapidi ε Tu me genuisti1. » Sed ne sibi
prudentior videatur qui hoe non ligno et lapidi dixerit,
sed auro et argento, huc aspiciat , huc aurem cordis in·-
tendat : « Simulacra Gentium argentum et aurum. » Non
abjectum aliquid et aspernabile nominatum est ι et ei
quidem animo qui terra non est, terra est et aurum et
argentum 3 sed speciosior atque fulgentior, solidior atque
firmior. Noli ergo addere manus hominum , ut ex eo me-
tallo quod feeit verus Deus, velis facere falsum deum,
imo falsum hominem, quem pro vero venereris Deo3
quem quisquis pro vero homine in amicitiam reciperet,
insaniret. Ducit enim ‚ et affectu quodam infimo rapit in·-
firma corda mortalium formae similitudo , et membrorum
imitata compago. Sed sicut fabricata singula ostendis, sic
ostende officia singulorum, quorum te effigies, o humana
vanitas, trahit.

ΙΙ. «Os enim habent, et non loquentur, oeulos ha-
» bent , et non videbunt : aures habent, et non audient :
» nares habent , et non odorabunt : manus habent, et
» non contrectabunt, pedes habent, et non ambula-

» bunt : non clamabunt in faucibus suis2 z» Jam ergo
artifex melior est eis, quia ea potuit membrorum
motu atque officio fabricare : quem tamen artificem

¹ Jerem. n, 27. ·- ² Psal. cxm, 5-7.

