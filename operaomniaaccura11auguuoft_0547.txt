ENARRA'no m PsALMUM cxv111, sEnMo xxx1. 535

laeserant regna terrena? Numquid eorum rex milites suos
prohibuit impendere et exhibere quae debentur regibus
terrae? Nonne de hoc sibi calumniam molientibus J udaeis
ait ε κ Reddite Caesari quae Caesaris sunt, et Deo quae Dei
» sunt1‘? » Nonne tributum de ore piscis etiam ipse per-
solvit? Nonne praecursor ejus militibus regni hujUs quid
facere deberent pro aeterna salute quaerentibus non ait ι
Cingulum solvite, arma projicite ‚ regem vestrum dese-
rite, ut possitis Domino militare : sed ait : « Neminem
» concusseritis, nulli calumniam feceritis , sufficiat vobis
» stipendium vestrum ²? » Nonne unus militum ejus et
dilectissimus comes ejus, commilitonibus suis, et quodam
modo Christi Provincialibus dixit ; « Omnis anima potes-
» tatibus sublimioribus subdita sit? » Et paulo post ait z
« Reddite omnibus debita, cui tributum , tributum 3 cui
» vectigal, vectigal 3 cui timorem, timorem, cui hono-
» rem , honorem. Nemini quidquam debeatis, nisi ut in-
» vicem diligatisss. » Nonne praecepit ut pro ipsis etiam
regibus oraret Ecclesia? Quid ergo eos Christiani ostende:
runt? quod debitum non reddiderunt? in quo Christiani
non sunt terrenis regibus obsecuti? Ergo terreni reges
Christianos gratis persecuti sunt. Sed quod subjecit ‚ at-
tende : « Et a verbis tuis formidavit cor meum. »Habue-
runt quidem et illi verba minacia, Expello, proscribo,
occido , ungulis torqueo , ignibus torreo , bestiis subrigo,
membra dilanio z sed tua me potius verba terruerunt3
« Nolite timere eos qui corpus occidunt, et postea non
» habent quid faciant3 sed eum timete qui habet potes-
» tatem et corpus et animam perdere in gehennam ⁴. Ab
» his verbis tuis formidavit cor meum ε » et contempsi

¹ Mattb. xxn, 21.-- ⁸ Luc. ιιι, 14—- ³Rom. xm, ι et 7, 8.- 4 nauh.
x , 28.

