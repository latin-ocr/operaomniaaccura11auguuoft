ENARRATIO IN PsALMUM cxvm, Sermo 1v. 393

eloquium , ubi legimus atque cantamus , « Tu praecepisti
» mandata tua custodiri nimis, >› nisi nos non graeca elatio,
sed vera ratio revocaret? Nimis quippe dicitur , quidquid
plus fuerit quam oportet. Nam parum et nimium duo
sunt inter se contraria. Parum est quod minus est quam
oportet: et nimium plus quam oportet. Horum in medio
modus est, quod dicitur , sat est. Cum itaque utile sit in
vita et moribus , ut amplius quam oportet nihil omnino
faciamus, profecto veram esse sententiam, « Ne quid ni-
» mis, » fateri potius quam negare debemus. Sed ali-
quando latina lingua hoc verbo sic abutitur, ut nimis
pro eo quod est, valde, et positum inveniamus in Litteris
sacris, et ponamus in sermonibus nostris. Nam et hic ,
« Tu praecepisti mandata tua custodiri nimis , » nonnisi,
Valde, intelligimus, sirecte intelligimus. Et, Nimis te di·-
ligo, si alicui charissimo dicimus, non utique plus quam
oportet, sed valde nos diligere intelligi volumus. Denique
illa graeca sententia non habet hoc verbum , quod hic
legitur. Ibi enim est ἄγκη, quod est, nimis ε hic est autem
σφόδρα, quod est, valde. Sed aliquando , ut diximus, nimis
pro eo quod est valde, et dictum invenimus, et dicimus.
Unde nonnulli etiam latini codices non habent, « Tu prae-
» cepisti mandata tua custodiri nimis 3 n sed , « Valde. »
Valde itaque praecepit hoc Deus, et valde oportet Dei
custodiri mandata.

ΙΙ. Sed humilis pietas vel pia humilitas, et fides non
immemor gratiae , quid adjungat attendite ε « Utinam, in-
» quit, dirigantur vise meae ad custodiendas justificatio-
» nes tua31. » Praecepisti quidem tu, scd utinam quod
praecepisti fiat mihi. Ubi audis « Utinam, » vocem optan-
tis agnosce, et agnita voce optantis , depone superbiam
praesumentis. Quis enim se dicat optare, quod sic habet

¹ Psal. cxvni, 5.

