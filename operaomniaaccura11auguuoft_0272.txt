262 s. Aucusnm Errscom

tibus: nos vero etiam pro nobis primitus, ut animum nos-
trum Deo miserante atque opitulante vincamus , quo
ferimur in ulciscendi cupiditatem, cum detrahitur sive
praesentibus sive absentibus nobis. Deinde cum Christi
patientiam recordamur , tanquam ipso excitato , sicut
factum est, cum dormiret in navi1‚ qui perturbationem
cordis nostri tempestatemque tranquillat , animo sedato
atque placato oremus etiam pro ipsis detractoribus nos-
tris, ut securi dicamus : « Dimitte nobis, sicut et nos di-
» mittimus2. » Sed ille dimittebat, qui peccatum, quod
ei dimitteretur, utique non habebat.

VI. Sequitur autem : «Et posuerunt adversum me mala
» pro bonis 3. » Et quasi quaereremus, Quae mala, pro
quibus bonis? « Et odium , inquit, pro dilectione mea. »
Hic est omnis et magnus reatus illorum. Nam quid no-
cere potuerunt persequentes ‚ voluntate, non necessitate
morientem? Sed ipsum odium est crimen maximum pcr—
sequentis, quamvis sit voluntaria poena patientis. Satis
autem exposuit quemadmodum supra dixerit : «Pro eo ut
>› me diligerent, » quia dilectionem non utcumque , sed
dilectioni ejus debebant; cuni hic addidit, « Pro dilec-
» tione mea. » Hanc dilectionem in Evangelio comme-
morat, ubi dicit : « Jerusalem, Jerusalem, quoties volui
» colligere filios tuos, tanquam gallina pullos suos sub
» alas suas , et uoluisti4. »

VII. Deinde quae pro ipsa impietate recipiant, incipit
prophetare3 et eo modo illa dicit, tanquam ulciscendi
cupiditate optet ut fiant, cum dicantur futura certissima
veritate, et per Dei justitiam super tales digne ventura.
Quem modum futura praedicendi, velut specie male op-
tandi, quidam non intelligentes , putant odium odio , et
malo animo malum animum reddi :r quoniam revera pau-

¹ Mattli. vin, 24.— ² ld. vi, 12. —- 3 psal. cvm, 5.- 4 Matth. xx111,27.

