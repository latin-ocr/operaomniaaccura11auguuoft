ENARRATIO ΙΝ PsALMUM cxvm, SERMO v1. 401

cia quidem cuncta jam noverat ‚ justificationes autem
adhuc discere cupiebat? Hoc vero est mirabilius ‚ si jam
sciebat inscrutabilia Dei, et ea quae hominibus praecepit
facienda nesciebat. J ustificationes enim sunt ‚ non dicta ‚
sed facta justitiae , opera scilicet justorum ‚ quae imperat
Deus. Ideo autem Dei dicuntur , quamvis a nobis fiant ,
quia nisi ipso donante non fiunt. Judicia porro Dei sunt,
quibus ab eo mundus et nunc et in fine saeculi judicatur.
Sed cum eloquiis Dei omnia contineantur, et justificatio-
nes videlicet et judicia; cur quaerit adhuc justificatio-
nes discere, qui eloquia Dei se abscondisse in corde dicit?
Ait enim z « In corde meo abscondi eloquia tua , ut non
» peccem tibi. » Tum secutus adjunxit : α Benedictus es,
» Domine3 doce me justificationes tuas. n Ac deinde, ‹< In
» labiis meis , inquit7 enuntiavi omnia judicia oris tui. »
Videntur quidem duo ista inter se non esse contraria, imo
esse potius amica atque conjuncta ‚ ut quoniam in corde
suo abscondit eloquia Dei, in labiis suis judicia ejus enun-
tiet 3 « Corde enim creditur ad justitiam, ore autem con-
» fessio fit ad salutem 1 z » sed quod inter haec duo medium
posuit , «Benedictus es ‚ Domine3 doce me justificationes
» tuas , »quomodo conveniat homini, cujus in corde jam
sunt eloquia Dei , et qui labiis suis enuntiavit omnia Ju-
dicia Dei ‚ ut adhuc velit discere justificationes Dei ‚ non
invenitur, nisi ut eas discere velle intelligatur faciendo ,
non memoria retinendo et loquendo 3 et id a Domino de-
monstravit debere nos petere, sine quo nihil possumus
facere. Sed hoc ante istum alio jam sermone tractavimus:
nunc vero quomodo se dixerit omnia judicia oris Dei in
labiis suis enuntiasse , cum dicta sint inscrutabilia , et de
quorum profunditate alibi scriptum est: «J udicia tua abys-
» sus multa ’Ξ , » quantum Deus donat, tractare suscepimus.

¹ Rom. x, 10. — 2 Psal. xxxv, 7.
CXVIII. 26

