*260 s. AUGUSTINI Eriscoffl

isto Psalmo legitur : « Pro eo ut diligerent me , detrahe-
» bant mihi. » Dilectionem quippe debebant tantis Do-
mini beneficiis 3 quam non solum minime reddebant,
verumetiam pro illo bono irrogabant malum. Duo vero
media quae diximus hominum quodam modo esse medio-
rum, ita se habent , ut eorum prius , quod est reddere
bona pro bonis ‚ habeant et boni , et mediocriter boni ,
vel mediocriter mali. Ideo Dominus hoc non reprehendit,
sed non vult in eo solo Discipulos suos permanere , quos
vult ad majora provehere 2 quibus dicit : « Si dilexeritis
» eos qui vos diligunt, id est, si reddideritis bona pro
» bonis, quam mercedem habebitis, id est , quid mag-
» num facietis? nonne et Publicani hoc faciunt ²? » Vult
autem illos et hoc facere, et longe amplius, id est, ut non
solum amicos, verumetiam inimicos diligant. Posterius au-
tem , quod est reddere mala pro malis , habeant et mali ,
et mediocriter mali, vel mediocriter boni: usque adeo ut
Lex eis dederit ulciscendi modum , « Oculum pro oculo ‚
» dentem pro dente ² : » quae si dici potest injustorum
justitia est. Non quia iniquum est ut recipiat unusquisque
quod feeerit, alioqui Lex nequaquam id constitueret 2 sed
quia ulciscendi libido vitiosa est, magisque ad judicem
pertinet inter alios hoc decernere, quam bonum homi-
nem sibi expetere. Quapropter impii ex illa benignitatis
summitate delapsi, ubi redduntur bona pro malis , ad
quantam malignitatis profunditatem venerunt retribuendo
mala pro bonis? quanto praecipitio tot gradus interpositos
transierunt? Nec parvum aliquid putari debet, quia non
ait : Pro eo ut diligerent me , interficiebant me: scd« De-
» trahebant mihi. » ldeo quippe interfecerunt , quia de-
traxerunt, negantes Dei Filium, et dicentes quod « In
³» principe daemoniorum ejicit daemonia3 : » et, « Dae-

¹ Maith. v, 46. -- ² Dcut. nx, 21. - 3 Luc. xi, 15.

