ENARRA'HO ΙΝ PsALMUM exvm, sEmvso v. 397

» rigit junior viam suam? » huc usque interrogatio est.
Deinde responsio , « In custodiendo verba tua. » Sed hoc
loco custoditio verborum Dei, intelligenda est operatio
praeceptorum. Frustra enim custodiuntur memoria , si
non custodiantur et vita. Nam quidam verba Dei tenendo
agunt ne obliviscantur, nec agunt vivendo ut corrigantur.
Non autem ait iste 2 In quo exercet junior memoriam suam?
sed, « In quo corrigit viam suam?» atque ad hoc respon-
det : « In custodiendo verba tua. » Neque ullo modo di-
cenda est via correcta , quandiu est vita perversa.

ΙΙ. Sed quid sibi vult iste junior? Potuit enim dicere :
In quo corrigit homo viam suam? aut, In quo corrigit vir
viam suam? quod plerumque in Scripturis ita ponitur, ut
a sexu honoratiore homo intelligatur , modo locutionis
quo significatur a parte totum. Neque enim et foemina non
beata quae non abiit in consilio impiorum :ubi tamen dic-
tum est ε «Beatus vir 1.» Hic vero nec Homo ait, nec Vir,
sed , α Junior. ³> Numquid desperandus est senior? aut in
alio corrigit etiam senior viam suam, quam in custodiendo
verba Dei? An forte admonitio est, qua aetate potissimum
fieri debeat ; secundum illud quod alibi scriptum est :
« Fili, a juventute tua excipe doctrinam, et usque ad ca-
» nos invenies sapientiam2 P » Est et alius intellectus, ut
ille hic agnoscatur filius evangelicus junior, qui profectus
a. patre in regionem longinquam ‚ effudit substantiam
suam vivens cum meretricibus prodige, et posteaquam
porcos pavit egestatem famemque perpessus, reversus est
ad semetipsum, et dixit : « Surgam , et ibo ad patrem
» meum. >› In quo enim correxit viam suam , nisi in cus-
todiendo verba Dei, quae tanquam panem paternum esu-
riens concupivit? Neque enim corrigeret viam suam frater
ejus senior , qui patri suo dixit : ‹< Ecce tot annis servio

¹ Psal. 1, 1. — ² Eccli. vi, 18.

