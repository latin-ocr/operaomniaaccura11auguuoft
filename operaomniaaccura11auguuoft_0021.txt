nunu-1⁸10 m pumma c. 11

bitare : sic qui non' habet quietum cor, habitare in corde
suo libenter non potest. Tales foras exeunt a se ipsis animi
intentione ‚ et de his quae foris sunt circa corpus delec-
tantur3 quietem in nugis ‚ in spectaculis ‚ in luxuriis ‚ in
omnibus malis quaerunt. Quare foris sibi volunt esse bene?
Quia non est illis intus bene, unde gaudeant in conscien-
tia. Ideo Dominus cum sanasset paralyticum ‚ ait : « Tolle
» grabatum tuum ‚ et vade in domum tuam ¹. »Faciat
illud anima , quae quasi paralysi dissoluta est: in membris
bonae operationis constringatur ‚ ut bene operetur, tollat
grabatum suum, regat corpus suum3 jam eat in domum
suam ‚ intret in conscientiam suam : jam latam inveniet ‚
ubi deambulet , et psallat, et intelligat.

V. « Non proponebam ante oculos meos rem malam2.»
Quid est ‚ « Non proponebam ante oculos meos rem ma-
» lam? » Non diligebam. Solet enim dici , quod nostis ,
de homine, qui ab aliquo diligitur: Ante oculos illum
habet. Et ille qui contemnitur, sic solet queri ι Non me
habet ante oculos. Quid ergo est , ante oculos. habere?
Diligere. Quid est, non diligere? Non ibi corde habitare.
Dixit ergo, « Non proponebam ante oculos meos rem ma-
» lam : n non diligebam rem malam. Et exponit ipsam
rem malam : « Facientes praevaricationem odio habui. υ
Intendite‚ fratres mei. Si deambulatis cum Christo in me-
dio domus ejus, id est, sivel in corde vestro bene requies-
citis , vel in ipsa Ecclesia bonum iter capitis in via imma-
culata ‚ non eos tantum qui foris sunt odisse debetis
praevaricatores , sed et quoscumque intus inveneritis. Qui
sunt praevaricatores? Qui oderunt legem Dei 3 qui audiunt
illam , et non faciunt ‚ praevaricatores dicuntur. Facientes
praevaricationem odio habe , repelle illos a te. Sed odisse
debes praevaricatores ‚ non homines. Unus homo praeva-

¹ Matth. ιχ, 6. - ² Psal. c, 3.

