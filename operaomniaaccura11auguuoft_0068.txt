58 s. Auous‘nm EPISCOPI

>› ipse es ‚ et anni tui non deficient1.» Vestem audis, eo-
opertorium audis , et aliud quam corpus intelligis? Spe-
remus ergo etiam immutationem corporum nostrorum ‚
sed tamen ab illo qui erat et ante nos, et manet post nos 3
a quo sumus quod sumus ‚ ad quem veniemus cum fue-
rimus mutati 3 mutantem, non mutatum3 facientem, non
factum3 et moventem , sed manentem3 et quomodo in-
telligi a carne et sanguine potest, « Ego sum qui sum 2:
» Tu vero idem ipse es ‚ et anni tui non deficient. » Sed
nos ad illos annos cum his pannosis annis quid sumus ⁶? Et
illi qui sunt?Neque tamen desperare debemus. Jam enim
magnitudine quadam et excellentia sapientiae dixerat :
« Ego sum qui sum: » et tamen ad nos consolandos, « Ego
» sum ‚ inquit, Deus Abraham ‚ et Deus Isaac ‚ et Deus
» Jacob. » Et nos Abrahae semen sumus ; et nos quamvis
abjecti, quamvis terra et cinis, in illo speramus. Servi
sumus, sed propter nos Dominus noster formam servi ac-
cepit3 .- propter nos mortales immortalis mori voluit,
propter nos hoc exemplum resurrectionis ostendit. Ergo
speremus venturos nos ad hos annos stantes ‚ in quibus
non circuitu solis peraguntur dies , sed manet quod est
sicuti est ‚quia hoc solum vere est.

XV. Nos autem utrum aliquando ibi esse possumus dic.
Audi et vide uti um debeas desperare audi quod sequi-
tur ε « Filii servorum tuorum inhabitabunt. » Ubi nisi in
annis non deficientibus ⁶? «x Filii servorum tuorum inhabi-
» tabunt : et semen eorum in saeculum dirigetur4 2 » in
saeculum saeculi, in saeculum aeternu'm‚ in saeculum ma-
nens. Sed , « Filii, inquit ‚ servorum tuorum, » Metuen-
dum-ne nos servi Dei simus ‚ et filii nostri ibi futuri sint,
non nos? Aut si nos filii sumus servorum, quia filii sumus
Apostolorum ‚ quid dicturi sumus? Quaenam tandem au-

¹ Psa1.‹:1‚27, 28. — ² Exod. 111, 14. —‹ 3 Philip. 11, 7. — 4 Psal.c1‚ 29.

