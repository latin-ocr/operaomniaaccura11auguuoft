106 s. AUGUSTINI Emscon

coribus. Ipsum esse, vivere , videre, sentire, audire , et
caeteris fungi sensuum muneribus, dona Dei sunt : sed
videte cum qualibus et quam multis communia, et cum
eis quos nolis imitari. Ipsum ingenium acutum habent et
pessimi homines ‚ solertem artium industriam habent et
turpissimi scenici, divitias habent et latrones, conjugia ,
filios multi mali habent. Pulchra dona Dei omnia, nemo
negat : sed vide cum quibus communia. Respice ad mu-
nera ipsius Ecclesiae. Munus sacramentorum in Baptismo,
in Eucharistia ‚ in caeteris sanctis sacramentis, quale mu-
nus est? Hoc munus adeptus est et Simon magus ¹. Pro-
phetia quale munus est? Prophetavit et Saiil malus rex,
et tunc prophetavit, cum David sanctum persequeretur ².
Intendite: non dixi, cum persecutus fuisset. Fortassis
enim eum persecutus poenitentiam gessit, et dignus fuit
spiritu prophetandi, Non persecutus, neque persecuturus,
sed persequens prophetavit. Misit ad comprehendendum
David ministros suos : David vero eo tempore inter Pro-
phetas erat, ubi erat et sanctus Samuel: impleti sunt
spiritu prophetiae qui missi sunt, et prophetaverunt. Sed
sorte bono illi animo venerant, vel ob necessitatem oflicii
sui, vel non facturi quod jussum est. Misit et alios ε hoc
et in eis factum est3 et eorum hoc modo animum inter-
pretemur. Cum illi tardarent, venit ipse furens, anhelans
caedem, sanguinem sitiens innocentis Sancti, cui etiam
ingratus erat: et ipse impletus est spiritu prophetandi,
et prophetavit. Non ergo se jactent qui forte sine cha-
ritate habuerint hoc munus Dei sanctum, sicut sanctum
baptismum : sed videant qualem rationem habituri
sunt cum Deo, qui sanctis non sancte utuntur. Ex his
erunt qui dicturi sunt : « In nomine tuo prophetavi-
» mus. » Non illis dicetur ; Mentimini3 sed dicetur:

¹ Act.vn1,13 et. 18. -ν ² 1 Reg. xix, 18-24.

