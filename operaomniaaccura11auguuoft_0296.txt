286 s. Aucns'nm Emscom

escas ad vesperum dividebat 1. Laborabat ergo usque ad
Vincula pro Evangelio. QuoEvangelio‘? « Christum J esum
» resurrexisse a mortuis, ex semine David. υ Pro hoc
Evangelio Apostolus laborabat : et tamen de hoc Christus
interrogabat3 et respondentibus J udaeis , quod praedicabat
Apostolus , retulit vocem tanquam contradictionis , et ait z
« Quomodo ergo David in spiritu dicit eum Dominum? »
Et interposi-iit testimonium de hoc Psalmo , «Dixit Domi-
» nus Domino meo. Si ergo in spiritu dicit eum Dominum,
» quomodo filius est ejus ⁵? » Judaei sub hac interrogatione
tacuerunt 3 quid responderint deinceps non invenerunt ε
nec eum tamen Dominum quaesierunt , quia et ipsum esse
illum filium David non agnoverunt. Nos autem , fratres ,
credamus, et dicamus ε «Corde enim creditur ad justitiam,
» ore autem· confessio fit ad salutem ². » Credamus, in-
quam , et dicamus , et filium David , et Dominum David.
Non erubescamus de filio David , ne iratum inveniamus
Dominum David.

V. Hoc enim nomine illum rectissime transeuntem ap-
pellantes caeci , illuminari meruerunt. Transibat enim Je-
sus, et illi audito sonitu transeuntis turbae, aure jam cog-
noscentes , quod nondum poterant oculis , acclamaverunt
voce magna , et dixerunt : «Miserere nostri, fili Davidss. »
Turbae autem illos increpabant ut tacerent ε et illi nihilo-
minus lucis desiderio turbarum contradictionem vincentes,
in clamando perseveraverunt 3 transeuntem tenuerunt , et
a tangente illuminari meruerunt. Dicebant enim tran-
seunti ; «Miserere nostri, fili David. » Stetit ille, et victo
ab eis clamore contradicentium, « Quid , inquit , vultis
» ut faciam vobis? » Et illi, « Domine, ut videamus. »
Tetigit et aperuit oculos eorum : viderunt praesentem,
quem senserant transeuntem. Aliquid ergo transitorium

¹ Gen. xux, 27. —- 2 Rom. s, 10. — 3 Matth. xx, 29-34.

