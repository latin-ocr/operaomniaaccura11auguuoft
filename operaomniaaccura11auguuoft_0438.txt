426 s. Auousnm Episcom

remiam prophetam : « Ecce dies veniunt, dicit Dominus, et
» consummabo domui Israel et domui J uda Testamentum
» novum, non secundum Testamentum quod disposui pa-
» tribus eorum in die qua apprehendi manum eorum, ut
³> educerem eos de terra AEgypti : quoniam ipsi non per-
» manserunt in Testamento meo, et ego neglexi eos, dicit
» Dominus. Quoniam hoc est Testamentum quod consti-
» tuam domui Israel : post dies illos, dicit Dominus, dabo
» leges meas in mentibus eorum , et in cordibus eorum
» scribam eas1. » Ecce quomodo vult iste legem sibi poni
a Domino 3 non sicut injustis et non subditis ad Vetus Tes-
tamentum pertinentibus posita est, in tabulis lapideis, sed
sicut sanctis filiis liberae , hoc est supernae Jerusalem, filiis
promissionis, filiis haereditatis aeternae, sancto Spiritu tan-
quam digito Deiin mente datur, et in cordibus scribitur:
non quam memoria teneant, et vita negligant 3 sed quam
sciant intelligendo, faciant diligendo , in latitudine amoris,
non timoris angustiis. Nam qui timore poenae, non amore
justitiae opus legis facit , profecto invitus facit. Quod au-
tem invitus facit, si posset fieri , mallet utique non juberi,
ac per hoc legis, quam vellet non esse , non est amicus,
sed potius inimicus ς nec mundatur opere , qui immundus
est voluntate. Talis non posest dicere quod iste dixit in
superioribus versibus , « Viam mandatorum tuorum cu-
» curri, cum dilatasti cor meum 2 » quia illa dilatatio
charitatem significat , quae secundum Apostolum legis est
plenitudo 2².

ΙΙ. Cur ergo iste adhuc poscit sibi legem poni3 quae
utique si non ei posita fuisset , non viam mandatorum Dei
in cordis latitudine cucurrisset? Sed quia proficiens lo-
quitur, et Dei donum novit esse quod proficit 3 quid aliud
petit, cum sibi legem poni petit, nisi ut in ea magis ma-

· Jerem, xxxi, 31-33. — ² Rom. xm, 18.

