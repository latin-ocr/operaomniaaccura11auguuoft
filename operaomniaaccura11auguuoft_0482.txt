470 s. Ancvs'rrm Eiuscom

aut ipse illi jussit ut faceret, aut adjuvit ipse facientem ,
aut aliquid egit ut aperiretur qua suum lumen infunderet:
Deus autem et hominis mentem rationalem atque intellec-
tualem fecit, qua posset capere lumen ejus , et Angelum
talem fecit, qui operari posset aliquid unde ad capiendum
lumen Dei mens adjuvaretur humana , et eamdem sic ad-
juvat mentem, ut Angelicam recipiat operationem 3 et eam
sic illuminat de se ipso, ut non solum illa quae a veritate
monstrantur, sed ipsam quoque proficiendo perspiciat
veritatem. Sed quoniam res quidem necessarias, quantum
existimo , tamen prolixa disputatione tractavimus , dilatis
sequentibus Psalmi hujus versibus, sermonem istum isto
fine claudamuS.

 

SERMO XIX.

Ι. Dominis Jesus in hoc Psalmo per Prophetam , tan-
quam sibi, petivit intellectum dari a Deo corpori suo,
quod est Ecclesia , ad Dei mandata discenda. Cum ipso
enim vita corporis ejus, hoc est , populi ejus abscondita
est in Deo ¹ , et ipse in eodem corpore suo indigentiam
patitur, et poscit quod membris suis est necessarium.
« Manus tuae, inquit , fecerunt me, et plasmaverunt me z
» da mihi intellectum , ut discam mandata tua ². » Quia
tn, inquit, formasti, tu reforma. : ut flat in corpore Christi,
quod ait Apostolus, « Reformamini in novitate sensus
>› vestri 3. »

II. « Qui timent te, inquit, videbunt me , et jucunda-
» buntur 2 » vel, sicut habent alii codices, « Laetabuntur‚
» quoniam in verba tua speravi 4 ι n id est , in ea quae

¹ (ἱωῐοςς, 111, 3.— ⁷ stat, owni, 73. —1 3 Rom. x11,2.—- 4 Psalcxvmfflg.

