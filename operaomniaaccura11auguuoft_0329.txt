ENARRATIO m PsALMuM cx. 317

» mentum suum. » Sed quod, nisi Novum? Cujus haeres
quisquis esse volueris ‚ nolo te fallas, nec terram trahen-
tem lac et mel carnaliter cogite3‚ non amaena praedia, non
hortos fructiferos et opacos, non tale aliquid mediteris
adipisci, quale solet hic oculus avaritiae concupiscere.
Cum enim sit radix omnium malorum cupiditas 1 ‚ peri-
menda est ut hic consumatur , non differenda ut ibi sa-
tietur. Primo poenas fuge , gehennas 'devita : antequam
desideres promittentem Deum , cave minantem. « Sanc-
» tum enim et terribile nomen ejus. »

IX. Pro deliciis autem omnibus hujus saeculi, quales
vel expertus es ‚ vel augere ac multiplicare cogitando po-
tes ‚ immortalium deliciarum matrem concupisce sapien-
tiam : sed, « Initium sapientiae timor Domini. » Delecta-
bit illa , et ineffabiliter procul dubio delectabit castis
atque aeternis veritatis amplexibus:sed prius tibi donanda
sunt debita ‚ quam praemia flagitanda. « Initium ergo sa-
» pientiae timor Domini 2. Bonus est intellectus. » Quis
negat? Sed intelligere ct non facere, periculosum est.
« Bonus ergo facientibus. » Nec extollat mentem in suo
perbiam. Cujus enim timor est initium sapientiae ‚ « Laus
>5 ejus manet in saeculum saeculi.» Et hoc erit praemium,
hic finis ‚ haec statio sedesque perpetua. Illic inveniuntur
mandata fidelia ‚ confirmata in saeculum saeculi ε ipsa est
haereditas Novi Testamenti mandata in aeternum. « Unam,
» petii ‚ inquit, a Domino, hanc requiram ‚ ut inhabitem
3) in domo Domini per omnes dies vitae meaess. Beati enim
» qui habitant in domo Domini, in saecula saeculorum
» laudabunt eum4 : quoniam , Laus ejus manet in saecu-
» lum saeeuli. )›

¹ ι Tim. vi, 10. ·- ² Psal. cx, 10. ..³ Id. xx, 4, - 4111. axum, 5.

