366 s. Aucus‘rmt Emscom

filius ancillae tuae 3 nonin me, sed in te Domino meo glo-
riabor ‚ qui disrupisti vincula mea , ut a fuga rediens re-
ligarer tibi.

VIII. « Vota mea Domino reddam ¹. » Quae vota red-
diturus es? Quas vovisti victimas P quae incensa? quae ho-
locausta? An ad illud respicis, quod paulo ante dixisti:
« Calicem salutaris accipiam, et nomen Domini invocab03
» et, tibi sacrificabo sacrificium laudis? » Et revera quis-
quis bene cogitat quid voveat Domino , et quae vota red-
dat, se ipsum voveat, se ipsum reddat. Hoc exigitur, hoc
debetur. Inspecto nummo Dominus dicit ε « Reddite Cae-
» sari quae Caesaris sunt, et Deo quae Dei sunt ². »Imago
sua redditur Caesari ‚ imago sua reddatur Deo.

IX. Sed qui meminit non solum servum se esse Dei,
sed et filium ancillae Dei, videt ubi reddat vota sua ‚ con-
formatus Christo per calicem salutaris« In atriis, inquit,
» domus Domini. » Quae domus Dei est, haec ancilla Dei
est : et quae domus Dei ‚ nisi omnis populus ejus? Ideo
sequitur: « In conspectu omnis populi ejus. » Et apertius
jam nominat ipsam matrem. Quid est enim aliud populus
ejus ‚ nisi quod sequitur ε « In medio tui , Jerusalem3? »
Tunc est enim quod redditur gratum ‚ si de pace atque
in pace reddatur. Qui autem filii hujus ancillae non sunt ,
bellum potius quam pacem amaverunt. Ne quis autem
existimet atria domus Domini, et omnem populum ejus
J udaeos significari ‚ quia ita clausit iste Psalmus ‚ ut di-
ceret 2 « In medio tui , Jerusalem ‚ » cujus nomine car-
nales Israelitae gloriantur : audite sequentem Psalmum,
qui quatuor versiculis continetur.

¹ Psal. cxv, 18. - ² Matth. xxii, 21. -- 3 Psal. extr, 19·

