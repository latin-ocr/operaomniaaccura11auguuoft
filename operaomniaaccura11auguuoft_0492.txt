480 s. AUGUSTINI EPISCOPI

sunt nisi veritatem. Ergo « adjuva me ‚ » ut certem pro
veritate usque ad mortem : quia et hoc tuum mandatum
est, et ideo et hoc veritas est.

VII. Hoc cum faceret Ecclesia, passa est quod adjunxit,
« Paulo minus consummaverunt me in terra¹ : » multa
scilicet strage Martyrum facta , dum confitentur et prae—
dicant veritatem. Sed quia non frustra dictum est, Adjuva
me : « Ego autem , inquit ‚ non dereliqui mandata tua.»

VIII. Atque ut posset perseverare usque in finem : « Se-
» cundum misericordiam, inquit, tuam vivifica me3 et
» custodiam testimonia oris tui ² : » quae graecus habet
ι( Martyria. » Quod tacendum non fuit, propter dulcissi-
mum Martyrum nomen , qui procul dubio quando tanta
persequentium crudelitas saeviebat, ut Ecclesia paulo mi-
nus consummaretur in terra, nullo modo Dei martyria cus-
todirent, nisi fieret eis qued hic oratum est : « Secundum
» misericordiam tuam vivifica me. » Vivificati sunt enim,
ne amando vitam ‚ negarent vitam ‚ et negando vitam amit-
terent vitam. Ac sic qui pro vita veritatem deserere no—
luerunt , moriendo pro veritate vixerunt.

 

SERMO XXI.

I. Homo qui loquitur in isto Psalmo , tanquam taederet
eum mutabilitatis hominum ‚ unde vita ista tentationibus
plena est, inter tribulationes suas ‚ propter quas supra
dixerat: « Iniqui persecuti suntme, » et, «Paulo minus con-
» summaverunt me in terra 3 » inflammatus desiderio coe-
lestis Jerusalem, in superna suspexit, et dixit ‚ « In aeter·
» num, Domine, verbum tuum permanet in coelo 3: »

¹ Psal. cxvm, ὃς. - ² Ibid. 88. —- 3Ibid. 89.

