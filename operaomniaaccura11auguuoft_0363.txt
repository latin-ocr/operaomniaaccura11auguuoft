ENARRATIO 11 m PsALMUM cx111, sERMo 11. 351

pientium antistitum ‚ sed etiam obedientium populorum3
adjiciente Domino non solum super patres, qui ad illum
in Christo caeteros imitaturos praeirent , sed etiam super
filios eorum , qui patrum pia vestigia sequerentur. Nam
sic ait ille his quos per Evangelium in Christo genuerat 2
‹< Imitatores mei estote ‚ sicut et ego Christi ¹. » Adjecit
itaque Dominus, non solum super montes gestientes sicut
arietes, sed etiam super colles gestientes sicut agnos ovium.

XI. Proinde his utrisque magnis et pusillis, montibus et
collibus , arietibus et agnis dicit Propheta quod sequitur,
« Benedicti vos Domino, qui fecit coelum et terram2. »
Tanquam diceret , « Benedicti vos Domino , qui vos fecit
coelum in magnis, terram in magnis , terram in pusillis :
sed coelum non istud visibile , plenum luminaribus ad hos
oculos pertinentibus. « Coelum enim coeli Domino ; » qui
erexit et sublimavit quorumdam sanctorum mentes in tan-
turn , ut nulli hominum, sed ipsi Deo suo docibiles fierent:
in cujus coeli comparatione quidquid carneis oculis cer-
nitur , terra dicenda cst 3 quam ‹< Dedit filiis hominum, »
ut ejus consideratione sive ab ea parte quae superillustrat,
sicut est hoc quod dicitur coelum , sive ab ea quae subter
illustratur, cui proprie terra nomen est , cum totum sicut
commemoravimus, in illius comparatione quod coelum ·
coeli dicitur, terra sit·⁷ ‹< Terram ergo istam totam de-
» dit filiis hominum 3 , » ut ejus consideratione, quantum
possunt, conjiciant Creatorem , quem infirmis adhuc cor-
dibus sine isto conjecturae adminiculo videre non possunt.

XII. Est et alius intellectus, aquo dissimulare non de-
beo , verborum istorum, quibus dictum est, « Coelum coeli
« Domino, terram autem dedit filiis hominum. » Ut ab
eo quod diximus, non recedat intentio. Dixeramus enim
magnos et pusillos significari etiam eo quod adjectum est,

¹ 1 Cor. 1v, 15, 16. — ² Psal. cxur, 15. -— 31bid. 16.

