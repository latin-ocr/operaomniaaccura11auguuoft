ENARRATIO 1 ΙΝ PsALMUM cx111, sERMo 1. 339

» ego vos reficiam1, » desertis atque abjectis sub levem
Christi sarcinam currere: recordetur ergo unusquisque
vestrum quemadmodum omnia saecularia impedimenta
cesserunt, dissuadentium voces aut erumpere non ausae
sunt, aut considerato Christi nomine per omnes terras
exaltato et honorato tremefactae siluerunt. Ergo, « Mare
» vidit et fugit , » ut tibi sine contradictione ad libertatern
spiritalem panderetur via.

VII. Jordanis autem quemadmodum retrorsum con-
versus sit , nolo extra vos quaeratis, nolo aliquid mali sus-
picemini. Increpat enim Dominus quosdam qui dorsum ad
eum posuerunt, et non faciem ². Et quisquis principium
suum deserit, et a suo Creatore avertitur, tanquam fluvius
in mare , labitur in hujus saeculi amaricantem malitiam.
Bonum ergo est illi, ut retrorsum convertatur, fiatque illi
Deus ante faciem redeunti, quem sibi a tergo posuerat ,
et fiat illi retro mare hujus saeculi, quod sibi ante faciem,
cum illuc laberetur, effecerat3 et sic obliviscatur ea quae
retro sunt, utin ea quae ante sunt extendatur 3 2 quod jam
converso utile est. Namque antequam convertatur, si ea
quae retro sunt obliviscitur , Deum obliviscitur, quia ip-
sum retro fecerat, ad quem dorsum posuerat ε et si in ea
quae ante sunt extenditur , in saeculum extenditur, quia
ipsum sibi ante faciem posuerat, quo avidus irruebat. Jor-
danis ergo illos significat, qui gratiam baptismi perce-
perunt ε et sic Jordanis convertitur retrorsum, cum illi
convertuntur ad Deum, ut eum jam retro non habeant ,
sed revelata facie gloriam Domini speculantes, in eam-
dem imaginem transformentur a gloria in gloriam 4.

VIII. « Montes gestierunt velut arietes ε » fideles dis-
pensatores verbi veritatis sancti Apostoli, sancti Evan-

¹ Matth. xi , 28. -— ² Jerem. n , 27. —- 3 Philip. ιη, 13. —- 4 2 Cor.

ιιι, 18.

22.

