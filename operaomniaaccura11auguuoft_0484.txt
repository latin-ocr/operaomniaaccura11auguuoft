472 S, AUGUSTINI EPISCOPI

ut quia ‹< Supra quam petimus et intelligimus » sunt,
parum sit ea sperare , sed debeamus supersperare.

III. Quia ergo adhuc timet Ecclesia, quae in hac vita est,
et nondum se videt in eo regno , ubi eritejus secura jucun-
ditas3 sed inter periculosas tentationes in hoc mundo labo-
rat, ubi audit, « Qui se putat stare , videat ne cadat 1 : »
considerans hujus mortalitatis miseriam, in qua jugum
grave super filios Adam , a die exitus de ventre matris
eornm , sic in omnibus pertenditur usque in diem sepul-
turae in matrem omnium·2‚ ut propter carnem concupis-
centem adversus spiritum3 , etiam regenerati gemere sub
ejus gravitate cogantur 3 hoc ergo considerans , « Cognovi,
» inquit, Domine, quia justitia judicia tna, et veritate hu-
» miliasti me. Fiat misericordia tua, et consoletur me secun-
» dum eloquium tuum servo tuo⁴. »Misericordia etveritasita
divino eloquio commendantur , ut cum in multis invenian-
turlocis , maximein Psalmis, quodam etiam loco legatur ,
« Universae vire Domini misericordia et veritas ⁵. » Et hic
quidem primo veritatem posuit, qua humiliati sumus in
mortem , judicante illo cujus jtldicia justitia est : deinde
misericordiam , qua instauramur ad vitam , promittente
illo cnjus beneficium gratia est. Ideo ait, κ Secundum
>› eloquium tuum servo tuo: n id est, secundum quod
promisisti servo tuo. Sive ergo regeneratio , qna hicin
Dei Filios adoptamur, sive fides et spes et charitas , quae
tria aedificantur in nobis3 quamvis de misericordia Dei
veniant, tamen in hac aerumnosa et procellosa vita solatia
sunt miserorum, non gaudia beatorum ε ideo dictum est,
» Fiat misericordia tua, ut consoletur me. »

IV. Sed quia post haec et per haec etiam illa ventura

2 1 Cor. x, 12.— ² Eccli. η, 1.- 3 Gal. v, 17.—4Psal. cxviii, 75, 56.
— 5 Id. xxiv, 10.

